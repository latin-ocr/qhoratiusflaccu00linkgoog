24 emmim

5 quid Tiridaten terreat, unice
securus. Î¿ quae fontibus integris
gaudes, apricos necte flores,

necte, meo Lamiae coronam,

Pimplei duicis, nil sine te mei
10 possunt honores: hunc fidibus novis,
hunc Lesbio sacrare plectro
teque tuasque decet sorores.

 

XXVII

Natis in usum laetitiae scyphis
pugnare Thraecum est: tollite barbarum
morem verecundumque Bacchum
sanguineis prohibete rixis,

5 vino et lucernis Medus acinaces
inmane quantum discrepat: inpium
lenite clamorem, sodales,
et cubito remanete presso.

voltis severi me quoque sumere

10 partem Falerni? dicat Opuntiae
frater Megillae, quo beatus

volnere, qua pereat sagitta.

cessat voluntas? non alia bibam
mercede. quae te cunque domat Venus,
15 non erubescendis adurit
ignibus, ingenuoque semper

amore peccas: quidquid habes, age
depone tutis auribus. ah miser,
quanta laboras in Charybdi,

20 digne puer meliore flammai .

 

