w “ CARMINVM

te Dacus asper te profugi Scythae,
10 urbesque gentesque et Latium ferox,
regumque matres barbarorum et
purpurei metuunt tyranni,

iniurioso ne pede proruas
stantem columnam, neu populus frequens
15 ad arma cessantis ad arma
concitet imperiumque frangat.

[te semper anteit saeva Necessitas,
clavos trabalis et cuneos manu
gestans aena, nec severus
20 uncus abest liquidumque plumbum.

te Spes et albo rara Fides colit
velata panae, †nec comitem abnegat,
utcunque mutata potentis
veste domos inimica linquis.

25 at volgus infidum et meretrix retro
periura cedit, diffugiunt cadis
cum faece siccatis amici,
ferre iugum pariter dolosi.]

serves iturum Caesarem in ultimos
30 orbis Britannos et iuvenum recens
examen Eois timendum
partibus Oceanoque rubro.

eheu cicatricum et sceleris pudet
fretumque. quid nos dura refugimus
35 aetas, quid intactum nefasti
liquimus? unde manum iuventus

metu deorum continuit, quibus
pepercit aris? o utinam nova
incude diffingas retusum in

40 Massagetas Arabasque ferrum.

 

 

