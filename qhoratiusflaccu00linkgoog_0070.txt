1⁰ CARMINVM

25 ‘quo nos cunque feret melior fortuna parente,
ibimus, o socii comitesque.

nil desperandum Teucro duce et auspice Phoebo:

certus enim promisit Apollo

ambiguam tellure nova Salamina futuram.
30 o fortes peioraque passi
mecum saepe viri, nunc vino pellite curas:
cras ingens iterabimus aequor.’

 

VIII

Lydia, dic, per omnis

te deos orn, Sybarin. cur properes amando
perdere, cur apricum

oderit campum, patiens pulveris atque solis.

5 cur neque militaris
inter aequalis equitat, Gallica nec lupatis
temperat ora frenis?
cur timet flavum Tiberim tangere ⁴? cur olivum

sanguine viperino
10 cautius vitat neque iam livida gestat armis
brachia, saepe disco, ’
saepe trans finem iaculo nobilis expedito? ·

quid latet, ut marinae
filium dicunt Thetidis sub lacrimosa Troiae
15 funera, ne virilis
cultus in caedem et Lycias proriperet catervas?

 

IX

Vides ut alta stet nive candidum
Soracte, nec iam sustineant onus
silvae laborantes, geluque
flumina constiterint acuto.

 

 

