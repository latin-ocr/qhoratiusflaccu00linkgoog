85

90

95

100

105

“ 110

115

120

LIBER ΙΙ. 2 241

fluctibus in mediis et tempestatibus urbis

verba lyrae motura sonum conectere digner?
frater erat Romae consulti rhetor, uterque
alterius· laudum sic admirator, ut alter

alterius sermone meros audiret honores,
Gracchus ut hic illi, foret huic ut Mucius ille.
qui minus argutos vexat furor iste poetas?
earmina conpono, hic elegos, mirabile visu
caelatumque novem Musis opus! aspice primum,

⁸quanto cum fastu, quanto molimine circum

spectemus vacuam Romanis vatibus aedem:

mox etiam, si forte vacas, sequere et procul audi,
quid ferat et qua re sibi nectat uterque coronam.
caedimur et totidem plagis consumimus hostem
lento Samnites ad lumina prima duello.

discedo Alcaeus puncto illiust, ille meo quis?
quis nisi Callimachus? si plus adposcere visus,
fit Mimnermus et optivo cognomine crescit.
multa fero, ut placem genus inritabile vatum,
cum scribo et supplex populi suffragia capto:
idem, finitis studiis 'et mente recepta,

‘obturem patulas inpune legentibus auris.

ridentur mala qui conponunt carmina3 verum
gaudent scribentes et se venerantur et ultr0,

si taceaS, laudant quidquid scripsere beati.

at qui legitimum cupiet fecisse poema,

cum tabulis animum censoris sumet honesti3
audebit, quaecunque parum splendoris habebunt
et sine pondere erunt et ,honore indigna ferentur,
verba movere, 1000, quamvis invita recedant

et versentur adhuc intra penetralia Vestae3
obscurata diu populo bonus eruet atque
proferet in lucem speciosa vocabula rerum,
quae priscis memorata Catonibus atque Cethegis
nunc situs informis premit et deserta vetustas3
adsciscet nova, quae genitor produxerit usus.
vemens et liquidus puroque simillimus amni

Horatius 1 6

