211 CARMINVM

hic vivum mihi cespitem, hic
verbenas, pueri, ponite turaque
15 bimi cum patera meriz
mactata veniet lenior hostia.

 

XX

Vile potabis modicis Sabinum
cantharis, Graeca quod ego ipse testa
conditum levi, datus in theatro

cum tibi plausus,

5 clare Maecenas eques, ut paterni
fluminis ripae simul et iocosa
redderet laudis tibi Vaticani

montis imagoÎ‡

Caecubum et prelo domitam Caleno
10 tum bibes uvam: mea nec Falernae
temperant vites neque Formiani
pocula colles.

 

XXI
Dianam tenerae dicite virgines,
intonsum, pueri, dicite Cynthium

Latonamque supremo
dilectam penitus Iovi.

5 vos laetam fluviis et nemorum coma,
quaecunque aut gelido prominet Algido,
nigris aut Erymanthi
silvis aut viridis Gragi.

vos Tempe totidem tollite laudibus
10 natalemque, mares, Delon Apollinis,
insignemque pharetra
fraternaque umerum lyra.

