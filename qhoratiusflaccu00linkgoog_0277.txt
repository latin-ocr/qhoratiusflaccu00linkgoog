30

10

15

20

LIBER Ι. 1 0-—1 2 21⁷

caelum, non animum, mutant qui trans mare currunt.

strenua nos exercet inertia3 navibus atque
quadrigis petimus bene vivere. quod petis, hic est,
est Vlubris, animus si te non deficit aequus.

 

ΧΠ

Fructibus Agrippae Siculis, quos conligis, Icci,

si recte frueris, non est ut copia maior

ab Iove donari possit tibi. tolle querellas:

pauper enim non est cui rerum suppetit usus.

si ventri bene, si lateri est pedisque tuis, nil
divitiae poterunt regales addere maius.

si forte in medio positorum abstemius herbis
vivis et urtica, sic vivas protinus ut te

confestim liquidus Fortunae rivus inauret,

vel quia naturam mutare pecunia nescit,

vel quia cuncta putas una virtute minora.
miramur, si Democriti pecus edit agellos
cultaque, dum peregre est animus sine corpore velox;
cum tu inter scabiem tantam et contagia lucri

nil parvum sapias et adhuc sublimia cures,

quae mare conpescunt caussae, quid temperet annum,
stellae sponte sua iussaene vagentur et errent,
quid premat obscurum lunae, quid proferat orbem,
quid velit 'et possit rerum concordia discors,
Empedocles au Stertinium deliret acumen.

verum seu piscis seu porrum et caepe trucidas,
utere Pompeio Grospho, et, siquid petet, ultro
defer: nil Grosphus nisi verum orabit et aequum.
vilis amicorum est annona, bonis ubi quid deest.

25 ne tamen ignores quo sit Romana loco res,

Cantaber Agrippae, Claudi virtute Neronis
Armenius cecidit3 ius imperiumque Phraates
Caesaris accepit genibus minor3 aurea frages
Italiae pleno defundit Copia cornu.

 

