92 CARMINVM

45 tum meae, siquid loquor audiendum,
vocis accedet bona paru, et ‘o Sol
pulcher, 0 laudande’ canam recepto

Caesare felix.

†teque dum procedit, io Triumphe,
50 non semel dicemus, io Triumphe,
civitas omnis, dabimusque divis
tura benignis.

te decem tauri totidemque vaccae,
me tener solvet vitulus, relicta
55 matre qui largis iuvenescit herbis
‚in mea vota,

fronte curvatos imitatus ignis

tertium lunae referentis ortum,

qua notam duxit, niveus videri,
60 cetera fulvus.

 

ΙΙΙ

’ Quem tu, Melpomene, semel
nascentem placido lumine videris,
illum non labor Isthmius
clarabit pugilem, non equus inpiger

5 curru ducet Achaico
victorem, neque res bellica -Deliis
‚ ornatum foliis ducem,
quod regum tumidas contuderit minas,

ostendet Capitolio:
10 sed quae Tibur aquae fertile praefluunt,
et spissae nemorum comae
fingent Aeolio carmine nobilem.

 

 

 

