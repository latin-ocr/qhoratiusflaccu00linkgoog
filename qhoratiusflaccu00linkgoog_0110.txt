5⁰ CARMINVM

tu secanda marmora
locas sub ipsum funus et sepulcri
inmemor struis domos,
20 marisque Bais obstrepentis urgues

submovere litora,
parum locuples continente ripa.
quid quod usque proximos
revellis agri terminos et ultra

25 limites clientium
salis avarus? pellitur paternos
in sinu ferens deos
et uxor et vir sordidosque natos.

nulla certior tamen
30 rapacis Orci sede destinata
aula divitem manet
erum. quid ultra tendis? aequa tellus

pauperi recluditur
regumque pueris, nec satelles Orci

35 callidum Promethea
revexit auro captus: hic superbum

Tantalum atque Tantali

genus coercet, hic levare functum
pauperem laboribus
' 40 vocatus atque non vocatus audit.

 

XIX

Bacchum in remotis carmina rupibus
vidi docentem — credite posteri —
Nymphasque discentis et auris

capripedum Satyrorum acutas.

