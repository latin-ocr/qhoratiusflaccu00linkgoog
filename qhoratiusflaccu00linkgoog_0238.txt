1⁴²8 SAT [ΒΑΕ. VM

165 hic porcum laribus: verum ambitiosus et audax.
naviget Anticyram. quid enim differt, barathrone
dones quidquid habes an nunquam utare paratis?
Servius Oppidius Canusi duo praedia, dives
antiquo censu, gnatis divisse duobus

170 fertur et hoc moriens pueris dixisse vocatis
ad lectum: ‘postquam te talos, Aule, nucesque
ferre sinu lax0, donare et ludere vidi,
te, Tiberi, numerare, cavis abscondere tristem,
extimui, ne vos ageret vesania discere,

1⁷5 tu Nomentanum, tu ne sequerere Cicutam.
quare per divos oratus uterque penatis,
tu cave ne minuas, tu ne⁴ maius facias id
quod satis esse putat pater et natura coercet.
praeterea ne vos titillet gloria, iure

180 iurando obstringam ambo: uter aedilis fueritve
vestrum praetor, is intestabilis et sacer esto·
in cicere atque faba bona tu perdasque lupiniS,
latus ut in circo spatiere et aeneus ut stes,
nudus agris, nudus nummis, insane, paternis?

185 scilicet ut plausus, quos fert Agrippa, feras tu,
astuta ingenuum volpes imitata leonem.’ —-·
nequis humasse velit Aiacem, Atrida, vetas cur‘?

‘rex sum.’ nil ultra quaero plebeius. ‘et aequam
rem imperito, ac si cui videor non iustus, inulto

190 dicere quod sentit permitt0.’ maxime regum,
di tibi dent capta classem deducere Troia.
ergo consulere et mox respondere licebit?
‘consule.' cur Aiax heros ab Achille secundus
putescit, totiens servatis clarus Achivis?

195 gaudeat ut populus Priami Priamusque inhumatO,
per quem tot iuvenes patrio caruere sepulcro?
‘mille ovium insanus morti dedit, inclutum Vlixen
et Menelaum una meeum se occidere clamans.’
tu cum pro vitula statuis dulcem Aulide natam

200 ante aras spargisque mola caput, inprobe, salsa,

