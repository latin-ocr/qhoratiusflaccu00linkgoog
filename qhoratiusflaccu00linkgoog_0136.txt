w* cAmumvm ’

3 cum per obstantis iuvenum catervas
ibit insignem repetens Nearchum,
grande certamen, tibi praede cedet,

maior au illa.

interim, dum tu celeris sagittas
10 promis, haec dentis acuit timendos,
arbiter pugnae posuisse nudo

sub pede palmam

fertur, et leni recreare vento
sparsum odoratis umerum capillis,
ιδ qualis aut Nireus fuit aut aquosa.
raptus ab Ida.

 

XXI

Ο nata mecum consule Manlio,
seu tu querellas sive geris iocos,
seu rixam et insanos amores
seu facilem, pia testa, somnum,

δ quocunque lectum nomine Massicum
servas, moveri digna bono die,
descende, Corvino iubente

promere languidiora vina.

non ille, quanquam Socraticis madet
10 sermonibus, te neglegit horridus:
narratur et prisci Catonis
saepe mero caluisse virtus.

tu lene tormentum ingenio admove·
plerumque duro; tu sapientium
1 5 curas et arcanum iocoso
consilium retegis Lyaeo.

 

 

