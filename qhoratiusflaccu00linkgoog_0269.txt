LIBER 1. 5-6 2oe

v1

Nil admirari prope res est una, Numici,
solaque quae possit facere et servare beatum.
hunc solem et stellas et decedentia certis
tempora momentis sunt qui formidine nulla
5 inbuti spectent. quid censes munera terrae?
quid maris extremos Arabas ditantis et Indos ?
ludicra quid plausus et amici dona Quiritis ‘s'
quo spectanda mode, quo sensu credis et ore?
qui timet his adversa, fere miratur eodem
10 quo cupiens pacto: pavor est utrobique molestus,
inprovisa simul species externat utrumque.
gaudeat an doleat, cupiat metuatne, quid ad rem,
si, quidquid vidit melius peiusve sua spe,
defixis oculis animoque et corpore torpet?
15 insani sapiens nomen ferat, aequus iniqui,
ultra quam satis est virtutem si petat ipsam.
i nunc, argentum et marmor vetus aeraque et artis
suspice, cum gemmis Tyrios mirare colores3
gaude quod spectant oculi te mille loquentem3
20 gnavus mane forum et vespertinus pede tectum, '
ne plus frumenti dotalibus emetat agris
Mutus et -- indignum, quod sit peioribus ortus -
hic tibi sit potius quaxn tu mirabilis illi.
quidquid sub terra est, in apricum proferet aetas,
25 defodiet condetque nitentia. cum bene notum
porticus Agrippae et via te conspexerit Appi,
ire tamen restat Numa quo devenit et Ancus.
si latus aut renes morbo temptantur acuto,
quaere fugam morbi. vis recte vivere: quis non ⁴?
30 si virtus hoc una potest dare, fortis omissis
hoc age deliciis. virtutem verba putas et
lucum ligna: cave ne portus occupet alter,
ne Cibyratica, ne Bithyna negotia perdas3
mille talenta retundentur, totidem altera, porro et

35 tertia succedant, et quae pars quadret apii-vum.
Horatius

