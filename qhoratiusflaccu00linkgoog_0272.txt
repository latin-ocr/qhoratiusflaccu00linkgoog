212 EPISTVLARVM

otia divitiis Arabum liberrima muto·

saepe verecundum laudasti, rexque paterque
audisti coram, nec verbo parcius absens:
inspice si possum donata reponere laetus.

40 haud male Telemachus, proles patientis Vlixi,
‘non est aptus equis Ithace locus, ut neque planis
porrectus spatiis nec multae prodigus herbae:
Atride, magis apta tibi tua dona relinquam!
parvum parva decenti mihi iam uon regia Roma,

45 sed vacuum Tibur placet aut inbelle Tarentum.
strenuus et fortis caussisque Philippus agendis
clarus, ab officiis octavam circiter horam
dum redit atque foro nimium distare Carinas
iam grandis natu queritur, conspexit, ut aiunt,

50 adrasum quendam vacua tonsoris in umbra
cultello proprios purgantem leniter unguis.
‘Demetri' — puer hic non laeve iussa Philippi
accipiebat -—, ‘abi‚ quaere et refer, unde dome, quis,
cuius fortunae, quo sit patre quove patron0.’

55 it redit et narrat, Volteium nomine Menam,
praeconem, tenui censu, sine crimine, notum'
et properare loco et cessare, et quaerere et uti,
gaudentem parvisque sodalibus et lare curte,
et ludis et post decisa negotia campo,

60 ‘scitari libet ex ipso quodcunque refers: dic
ad cenam veniat? non sane credere Mena,
mirari secum tacitus. quid multa? ‘benigne’
respondet. ‘neget ille mihi Ῥ ‘negat inprobus et te
neglegit aut horret.’ Volteium mane Philippus

65 vilia vendentem tunicato scruta popello
occupat et salvere iubet prior. ille Philippo
excusare laborem et mercennaria vincla,
quod non mane domum venisset, denique quod non
providisset eum. ‘sic ignovisse putato

70 me tibi, ui cenas hodie mecum! ‘ut libet? ‘ergo
post nonam venies: nunc-i, rem strenuus auge.'
ut ventum ad cenam est, dicenda tacenda locutus

 

