82 CARMLWM

contaminato cum grege turpium
10 †morbo virorum, quidlibet inpotens
sperare fortunaque dulci
ebria. sed minuit furorem

vix una sospes navis ab ignibus,
mentemque lymphatam †Mareotico
15 redegit in veros timores
Caesar ab Italia volantem

remis adurguens, accipiter velut
mollis columbas aut leporem citus
venator in campis nivalis
20 Paeoniae, daret ut catenis

fatale monstrum. quae generosius
perire quaerens nec muliebriter
expavit ensem nec latentis
sollicitare paravit oras,

25 ausa et iacentem visere regiam

voltu serem, fortis et asperas

tractare serpentis, ut atrum
corpore conbiberet venenum,

deliberata morte ferocior:
80 saevis Liburnis scilicet invidens
privata deduci superbo
non humilis mulier triumpho.

 

XXXVIII

Persicos odi, puer, adparatus;
displicent nexae philyra coronae:
mitte sectari, rosa quo locorum
¹ sera moretur.

5 simplici myrto nihil adlabores
sedulus, curo: neque te ministrum
dedecet myrtus neque me sub arta*

vite bibentem.

 

