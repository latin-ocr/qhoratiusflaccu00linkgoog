EPISTVLARVM
LIBER SECVNDVS

Ι

Cum tot sustineas et tanta negotia solus,

res Italas armis tutan-ia, moribus orneS,
legibus emendes, in publica commoda peccem,
si longo sermone morer tua tempora, Caesar.

5 Romulus et Liber pater et cum Castore Pollux,
post ingentia facta deorum iu templa recepti,
dum terras hominumque colunt genus, aspera bella
conponunt, agros adsignant, oppidu condunt,
ploravere suis non respondere favorem

10 speratum meritis. diram qui contudit hydram
notaque fatali portenta labore subegit,
conperit invidiam supremo fine domari.
urit enim fulgore su0‚ qui praegravat artis
infra se positas: extinctus amabitur idem.

15 praesenti tibi maturos largimur honores
iurandasque tuum per numen ponimus aras,
nil oriturum alias, nil ortum tale fatentes.
sed tuus hic populus, sapiens et iustus in uno
te nostris ducibus, te Grais anteferendo,

20 cetera nequaquam simili ratione modoque
aestimat, et nisi quae terris semota suisque
temporibus defuncta videt, fastidit et odit,
sie fautor veterum, ut tabulas peccare vetantis
quas bis quinque viri sanxerunt, foedera rogum

25 vel Gabiis vel cum rigidis aequata Sabinis,

