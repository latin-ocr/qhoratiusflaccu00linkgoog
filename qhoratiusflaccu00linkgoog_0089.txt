L'IB. Ι. 32- 35

ipsum me melior cum peteret Venus,
grata detinuit conpede Myrtale
1 5 libertina, fretis acrior Hadriae
curvantis Calabros sinus.

 

XXXIV

Parcus deorum cultor et infrequens
insanientis dum sapientiae
consultus erro, nunc retrorsum
vela dare atque iterare cursus

5 cogor relictos. namque Diespiter,
igni corusco nubila dividens
plerumque, per purum tonantis
egit equos volucremque currum,

qno bruta tellus et vaga flumina,
10 quo Styx et invisi horrida. Taenari
sedes Atlanteusque finis
concutitur. valet ima summis

mutare et insignem attenuat deuS,
obscura promens3 hinc apicem rapax
15 Fortuna cum stridore acuto
sustulit, hic posuisse gaudet.

 

-XXXV

Ο diva, gratum quae regis Antium,
praescus vel imo tollere de gradu
mortale sursus vel superbos
vertere funeribus triumphos:

5 te pauper ambit sollicita prece
ruris colonus, te dominam aequoris
quicunque Bithyna lacessit
Carpathium pelagus carina.

