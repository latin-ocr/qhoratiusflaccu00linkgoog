222 EPISTVLARVM

Ptene magis salvum populus velit an populum tu,
servet in ambiguo qui consulit et tibi et urbi
Iuppiter,’ Augusti laudes agnoscere possis:

30 cum pateris sapiens emendatusque vocari,
respondesne tu0‚ die sodes, nomine? ‘nempe
vir bonus et prudens dici delector ego ac tu.'
qui dedit boc hodie, cras, si volet, auferet, ut si
detulerit fascis indigne, detrahet idem.

35 ‘pone‚ meum est’ inquit: pono tristisque recedo:
idem si clamet furem, neget esse pudicum,
contendat laqueo collum pressisse paternum,
mordear opprobriis falsis mutemque colores?
salsus honor iuvat et mendax infamia terret

40 quem nisi mendosum et medicandum? vir bonus est quis?
‘qui consulta patrum, qui leges iuraque servat,
quo multae magnaeque secantur iudice lites,
quo res sponsore et quo caussae teste tenentur.'
sed videt hunc omnis domus et vicinia tota

45 introrsus turpem, speciosum pelle decora.

‘nec furtum feci nec fugi’ si mihi dicit

servus, ‘habes pretium, loris non ureris' aio,

‘non hominem occidi.’ non pasces in cruce corvos-
‘sum bonus et frugi.’ renuit negitatque Sabeuus.

50 cautus enim metuit foveam lupus accipiterque
suspectos laqueos et opertum miluus hamum.
oderunt peecare boni virtutis amore:
tu nihil admittes in te formidine poenae.
sit spes fallendi, miscebis sacra profanis:

55 nam de mille fabae modiis cum surripis unum,
damnum est, non facium, mihi pacto lenius isto.
vir bonus, omne forum quem spectat et omne tribunal,
quandocunque deos vel porco vel bove placat,
‘Iane pater' clare, clare eum dixit ‘Apollo’,

60 labra movet metuens audiri ‘pulchra Laverna,
da mihi fallere, da iusto sanctoque videri,
noctem peccatis et fraudibus obice nubem.’

qui melior servo, qui liberior sit avarm,

