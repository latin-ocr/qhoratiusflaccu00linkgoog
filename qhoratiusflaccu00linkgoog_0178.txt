118 EPODON

has inter epulas ut iuvat pastas ovis
videre properantis domum,
videre fessos vomerem inversum boves
collo trahentis languide,
65 positosque vernas, ditis examen domus,
circum renidentis laris.’
haee ubi locutus fenerat-or Alfius,
iam iam futurus rusticus,
omnem redegit idibus pecuniam,
70 quaerit calendis ponere·

 

111

Parentis olim siquis inpia manu
senile guttur fregerit,
edit cicutis alium nocentius,
o dura messorum ilia!
5 quid hoc veneni saevit in praecordiis ⁸?
num viperinus his cruor
incoctus herbis me fefellit, an malas
Canidia tractavit dapes?
ut Argonautas praeter omnis candidum
10 Medea mirata est ducem,
ignota tauris inligaturum iuga
perunxit hoc Iasonem:
hoc delibutis ulta donis pelicem
serpente fugit alite.
15·nec tantus unquam siderum insedit vapor
siticulosae Appuliae,
nec munus umeris efficacis Herculis
inarsit aestuosius.
at siquid unquam tale concupiveriS‚
20 iocosa, Maecenas, precor
manum puella savio opponat tu0,
extrema et in sponda cubet.

 

 

