10

15

20

CARMEN SAECVLARE

Phoebe silvarumque potens Diana,

lucidum caeli decuit, 0 colendi

semper et culti, date quae precamur
tempore seem,

quo Sibyllini monuere versus

virgines lectas puerosque castos

dis, quibus septem placuere colle8‚
dicere carmen.

alme sol, curru nitido diem qui

promis et celas, aliusque et idem

nasceris, possis nihil urbe Roma
visere maius.

rite maturos aperire partus

lenis, Ilithyia‚ tuere matres,

sive tu Lucina probas vocari
seu Genitalis:

diva, producas subolem, patrumque
prosperes decreta super iugandis
feminis prolisque novae feraci

lege marita,

certus undenos deciens per annos

orbis ut cantus referatque ludos

ter die claro totiensque grata
nocte frequentis·

 

