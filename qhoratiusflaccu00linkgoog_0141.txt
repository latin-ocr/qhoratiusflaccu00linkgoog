ΠΒ. 111. 24--27 81

nil parvum aut humili mod0‚

nil mortale loquar. dulce periculum est,
o Lenaee, sequi deum

20 cingentem viridi tempora pampino·

 

XXVI

Vixi duellis nuper idoneus

et militavi non sine gloria:
nunc arma defunctumque bello
barbiton hic paries habebit,

5 laevum marinae qui Veneris latus
custodit. hic hic ponite lucida
funalia et vectis et arcus

oppositis foribus minacis·

ο quae beatam diva tenes Cyprum et
10 Memphin carentem Sithonia nive,
regina, sublimi flagello
tange Chloen semel adrogantem.

 

XXVII

Inpios parrae recinentis omen

ducat et praegnans canis aut ab agro

rava decurrens lupa Lanuvino
fetaque volpes.

5 rumpat et serpens iter institutum,
si per oblicum similis sagittae
terruit mannos: ego cui timebo

providus auspex,

antequam stantis repetat paludes
10 imbrium divina avis inminutum,
oscinem corvum prece suscitabo

solis ab ortu.
Horatius 6

