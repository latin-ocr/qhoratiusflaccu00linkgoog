LIBER 1. 6--7 159

omnibus et lippis notum et tonsoribus esse.
Persius hic permagna negotia dives habebat

5 Clazomenis, etiam lites cum Rege molestas,
durus homo atque odio qui posset vincere Regem,
confidens tumidusque, adeo sermonis amari,
Sisennas, Barros ut equis praecurreret albis.
ad Regem redeo. postquam nihil inter utrumque

10 convenit -- hoc etenim sunt omnes iure molesti,
quo fortes, quibus adversum bellum incidit. inter
Hectora Priamiden animosum atque inter Achillem
ira fuit capitalis, ut ultima divideret mora,
non aliam ob caussam nisi quod virtus in utroque

15 summa fuit: duo si discordia vexet inertis,
aut si disparibus bellum incidat, ut Diomedi
cum Lycio Glauco, discedat pigrior, ultro
muneribus missis -—‚ Bruto praetore tenente
ditem Asiam, Rupili et Persi par pugna-t uti non

20 conpositum melius cum Bitho Bacchius. in ius
acres procurrunt, magnum spectaculum uterque.

Α Persius exponit caussam3 ridetur ab omni
conventu3 laudat Brutum laudatque cohortem,
solem Asiae Brutum adpellat stellasque salubris

25 adpellat comites, excepto Rege3 canem illum, ’
invisum agricolis sidus, venisse3 ruebat
flumen ut hibernum, fertur quo rara securis.
tum Praenestinus salso multoque fluenti
expressa arbusto regerit convicia, durus

30 vindemiator et invictus, cui saepe viator
cessisset magna conpellans voce cuculum.
at Graecus, postquam est Italo perfusus aceto,
Persius exclamat: ‘per magnos, Brute, deos te
oro, qui reges consueris tollere, cur non

3 ὖ hunc Regem iugulas ’ἒ operum hoc, mihi crede, tuorum est-⁹

 

