54 CARMINVM

somnum reducent: somnus agrestium
lenis virorum non humilis domos
fastidit umbrosamque ripam,
non zephyris agitata Tempe.

25 desiderantem quod satis est neque
tumultuosum sollicitat mare,
nec saevus 'arcturi cadentis
inpetus aut orientis haedi,

non verberatae grandine vineae
30 fundusque mendaX, arbore nunc aquas
culpante, nunc torrentia agros
sidera, nunc hiemes iniquas·

[contracta pisces aequora sentiunt
iactis in altum molibus: huc frequens
35 caementa demittit redemptor
cum famulis dominusque terrae

fastidiosus: sed timor et minae
scandunt eodem quo dominus, neque
decedit aerata triremi et
40 post equitem sedet atra cura.]

quid si dolentem nec Phrygius lapis,
nec purpurarum sidere clarior
delenit usus, nec Falerna Ι
vitis Achaemeniumque costum,

45 cur invidendis postibus et novo
sublime ritu moliar atrium?
cur valle permutem Sabina
divitias operosiores‘?

11

Angustam amice pauperiem pati
robustus acri militia puer
condiscat: et Parthos ferocis
vexet eques metuendus hasta

 

 

