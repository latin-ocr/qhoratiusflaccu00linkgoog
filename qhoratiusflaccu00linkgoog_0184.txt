124 EPODON

esto beatus, funus atque imagines
ducant triumphales tuum,
nec ait marita, quae rotundioribus
onusta bacis ambulet.
15 quid quod libelli stoici inter Sericos
iacere pulvillos amant?
inliterati num †minus nervi rigent,
minusve languet fascinum?
quod ut superbo provoces ab inguine,
20 ore adlaborandum est tibi.

 

IX

Quando repostum Caecubum ad festas dapes
victore laetus Caesare
tecum sub alta - sic Iovi grat-um —— dome,
beate Maecenas, bibam?
5 sonante mistum tibiis carmen lyra,
hae Dorium, illis barbarum:
ut nuper, actus cum freto Neptunius
dux fugit ustis navibus,
minatus urbi vincla, quae detraxerat
10 servis amicus perfidis.
Romanus eheu ·-— posteri negabitis —
emancipatus feminae
fert vallum et arma miles, et spadonibus
servire rugosis potest,
15 interque signa turpe militaria
sol adspicit conopium.
at hoc frementes verterunt bis mille equos
Galli canentes Caesarem,
hostiliumque navium portu latent
20 puppes sinistrorsum citae.
io Triumphe, tu moraris aureos
currus et intactas boves ‘i’

 

