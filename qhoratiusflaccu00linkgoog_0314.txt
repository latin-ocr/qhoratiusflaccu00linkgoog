m EPISTVLARVM

et longum noto scriptori prorogat aevum.

,sunt delicta tamen quibus ignovisse velimus:

nam neque chorda sonum reddit quem volt manus et ,mapa
poscentique gravem persaepe remittit acutum,-

850 nec semper feriet quodcunque minabitur arcus·
verum ubi plura nitent in carmine, non ego paucis
offendar maculis, quas aut incuria fudit,
aut humana parum cavit natura. quid ergo est ⁴? 3
ut scriptor si peccat idem librarius usque,

855 quamvis est monitus, venia caret, ut citharoedus
ridetur, chorda qui semper oberrat eadem,
sic mihi, qui multum cessat, fit Choerilus ille,
quem bis terve bonum cum risu miror; et idem Ἰ
indignor quandoque bonus dormitat Homerus«

860 verum operi longo fas est obrepere somnum..

’ ut pictura poesis: erit quae, si propius stes,
te capiat magis, et quaedam, si longius abstes;
haec amat obscurum, volet haec sub luce videri, ·.
iudicis argutum quae non formidat acumem ⁸

865 haec placuit semel, haec deciens repetita placebit.
ο maior iuvenum, quamvis et. voce paterna
fingeris ad rectum et per te sapis, hoc tibi dictum
tolle memor, certis medium et tolerabile rebus
recte concedi: consultus iuris et actor

370 caussarum mediocris abest virtute diserti
Messallae, nec scit quantum Cascellius Aulus,
sed tamen in pretio est: mediocribus esse poetis
non homines, non di, non concessere columnae. .-
ut gratas inter mensas symphonia discors ⁶

375 et crassum unguentum et Sardo cum melle papaver
offendunt, poterat duci quia cena sine istis,
sic animis natum inventumque poema iuvandis,
si paullum summo decessit, vergit ad imum.
ludere qui nescit, campestribus abstinet armis,

380 indoctusque pilae discive trochive quiescit,
ne spissae risum tollant inpune coronae:
qui nescit versuS, tamen audet fingere. quidni?

