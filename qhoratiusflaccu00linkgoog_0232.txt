152 SATIRARVM

seu recreare volet tenuatum corpus, ubique
85 accedent anni, et tractari mollius aetas
inbecilla volet: tibi quidnam accedet ad istam,
quam puer et validus praesumis, mollitiem, seu
dura valetudo inciderit, seu tarda senectus?
rancidum aprum antiqui laudabant, non qnia nasus
90 illis nullus erat, sed, credo, hsc mente, quod hospes
tardius adveniens vitiatum commodius quam
integrum edax dominus consumeret. hos utinam inter
heroas natum tellus me prima tulisset.
das aliquid famae, quae carmine gratior aurem
95 occupet humanam? grandes rhombi patinaeque
grande ferunt una cum damno dedecus: adde
iratum patruum, vicinos, te tibi inicum
et frustra mortis cupidum, cum deerit egenti
as, laquei pretium. ‘iure' inquit ‘Transius istis
100 iurgatur verbis: ego vectigalia magna
divitiasque habeo tribus amplas regibus.’ ergo
quod superat non est melius qno insumere possis?
cur eget indignus quisquam, te divite? quare
templa ruunt antiqua deum? eur, inprobe, carae
105 non aliquid patriae tanto emetiris acervo?
uni nimirum tibi recte semper erunt res,
o magnus posthac inimicis risus. uterne
ad casus dubios fidet sibi certius? hic qni
pluribus adsuerit mentem corpusque superbum,
'110 an qui contentus parvo metuensque futuri
in pace, ut sapiens, aptarit idonea bello?
quo magis his credas, puer hunc ego parvus Ofellum
integris opibus novi non latius usum
qnam nunc accisis, videas metato in agello
115 cum pecore et gnatis fortem mercede colonum,
‘non ego’ narrantem ‘temere edi luce profesta
quicquam praeter olus fumosae cum pede pernae.
ac mihi seu longum post tempus venerat hospes,
sive operum vacuo gratus conviva per imbrem
120 vicinus, bene erat non piscibus urbe petitis,

