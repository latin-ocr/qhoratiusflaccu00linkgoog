96 CARMIN VM

5 lucem redde tuae, dux bone, patriae:
instar veris enim voltus ubi tuus
adfulsit populo, gratior it dies

et soles melius nitent.

ut mater iuvenem, quem notus invido
10 flatu Carpathii trans maris aequora
cunctantem spatio longius annuo
dulci distinet a dom0,

votis ominibusque et precibus vocat,
curvo nec faciem litore dimovet:
15 sic desideriis iet-a fidelibus
quaerit patria Caesarem.

tutus bos etenim rura perambulat,

nutrit rura Ceres almaque Faustitas,

pacatum volitant per mare navitae,
20 culpari metuit fides3

nullis polluitur casta domus stupriS,

mos et lex maculosum edomuit nesae,

laudantur simili prole puerperae,
culpam poena premit comes,

25 quis Parthum paveat, quis gelidum Scythen,
quis Germania quos horrida parturit
fetus, incolumi Caesare? quis ferae
bellum curet Hiberiae?

condit quisque diem collibus in suis,
30 et vitem viduas ducit ad arboresÍ¾
hinc ad vina redit laetus et alteris
te mensis adhibet deum3

te multa prece, te prosequitur mero
defuso pateris, et laribus tuum
35 miscet numen, uti Graecia Castoris
et magni memor Herculis.

 

