194 SATIRARVM

“non sum moechus” ais: neque ego hercule fur,
ubi vasa

praetereo sapiens argentea. tolle periclum,

iam vaga prosiliet frenis natura. remotis.

75 tune mihi dominus, rerum imperiis hominumque
tot tantisque minor, quem ter vindicta quaterque
inposita haud unquam misera formidine privet?
adde super, dictis quod non levius valeat: nam,
sive vicarius est qui servo paret, uti mos

80 vester ait, seu conservus, tibi quid sum ego? nempe
tu, mihi qui imperitas, aliis servis miser atque
duceris ut nervis alienis mobile lignum.
quisnam igitur liber? sapiens, sibi qui imperiosae,
quem neque pauperies neque mors nec vincula

terrent,

85 responsare cupidinibus, contemnere honores
fortis, et in se ipso totus teres atque rotundus,
externi nequid valeat per leve morari,
in quem manea ruit semper fortuna. potesne
ex his ut proprium quid noscere? quinque talenta

90 poscit te mulier, vexat foribusque repulsum
perfundit gelida, rursus vocat= eripe turpi
colla iugo, “liber‚ liber sum” dic age. non quis:
urguet enim dominus mentem non lenis et acris
subiectat lasso stimulos versatque negantem.

95 vel eum Pausiaca torpes, insane, tabella,
qui peccas minus atque eg0, cum Fulvi Rutubaeque
aut Placideiani contento poplite miror
proelia rubrica picta aut carbone, velut si
re vera pugnent, feriant, vitentque moventes

100 arma viri? nequam et cessator Davus: at ipse
subtilis veterum iudex et callidus audis.
nil eg0, si ducor libo fumante: tibi ingens
virtus atque animus cenis responsat opimis?
obsequium ventris mihi perniciosius est cur?
105 tergo plector enim. qui tu inpunitior illa,

