128 EPODON

5 et dccet, obducta solvatur fronte senectus.
tu vina Torquato move consule pressa meo.
ceteia mitte loqui: deus haec fortasse benigna
reducet in sedem vice. nunc et Achaemenio
perfundi nardo iuvat et fide Cyllenea
10 levare diris pectora sollicitudinibus,
nobilis ut grandi cecinit Centaurus alumno:
‘invicte mortalis dea nate puer Thetide,
te manet Assaraci tellus, quam frigida tardi
findunt Scamandri fiumina lubricus et Simois3
15 unde tibi reditum certo subtemine Parcae
rupere, nec mater domum caerula te revehet.
illic omne malum vino cantuque levam,
deformis aegrimoniae dulcibus adloquiis.'

 

XIV

Mollis inertia cur tantam diffuderit imis
oblivionem sensibus,
pocula Lethaeos ut si ducentia somnos
arente fauce traxerim,
5 candide Maecenas, occidis saepe rogando:
deus deus nam me vetat
inceptos, olim promissum carmen, iambos
ad umbilicum adducere.
non aliter Samio dicunt arsisse Bathyllo
10 Anacreonta Teium,
qui persaepe cava testudine flevit amorem
non elaboratum ad pedem.
ureris ipse miser: quo si non pulchrior ignis
accendit obsessam Ilion,
15 gaude sorte tua; me libertina neque uno
contenta Phryne macerat.

 

