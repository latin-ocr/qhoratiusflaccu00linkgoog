08 CARMINVM
XI

Mercuri — nam te docilis magistro

movit Amphion lapides canendo —

tuque testudo resonare septem
callida nervis,

ὃ nee loquax olim neque· grata, nuno et
divitum mensis et amica templis,
die modos, Lyde quibus obstinatas
adplicet auris,

quae velut latis equa trima campis
10 ludit exultim metuitque tangi,
nuptiarum expers et adhue protervo
cruda marito.

tu potes tigris comitesque silvas
ducere et rivos celeris morari3
15 cessit inmanis tibi blandienti
ianitor aulae,

[Cerberus, quamvis -furiale centum

muniant angues eaput eius, atque

spiritus taeter, saniesque manet
20 ore trilingui]

quin et Ixion Tityosque voltu

risit invit0, stetit urna paullum

sicca, dum grato Danai puellas
carmine mulces.

25 audiat Lyde scelus atque notas · -
virginum poenas et inane lymphae
dolium fundo pereuntis imo

seraque fata,

quae manent culpas etiam sub Orco.
80 inpiae nam quid potuere maius?
inpiae sponsos potuere duro
perdere ferro.

 

