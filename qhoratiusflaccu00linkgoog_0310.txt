23) ' EPISTVLARVM

ille dapes laudet mensae brevis, ille salubrem
iustitiam legesque et apertis otia portis,

200 ille tegat conmissa, deosque precetur et oret
ut redeat miseris, abeat fortuna superbis.
tibia non ut nunc orichalco vincta tubaeque
aemula, sed tenuis simplexque foramine pauco
adspirare et adesse choris erat utilis atque

205 nondum spissa nimis conplere sedilia flatus
quo sane populus numerabilis, utpote parvus,
et frugi castusque verecundusque coibat.
postquam coepit agros extendere victor et urbis
latior amplecti murus vinoque diumo

210 placari Genius festis inpune diebus,
accessit numerisque modisque licentia maior.
indoctus quid enim saperet liberque laborum,
rusticus urbano confusus, turpis honesto ?
sic priscae motumque et luxuriem addidit arti

2 15 tibicen traxitque vagus per pulpita vestem3
sic etiam · fidibus voees crevere severis,
et tulit eloquium insolitum facundia praeceps,
utiliumque sagax rerum et divina futuri
sortilegis non discrepuit sententia Delphis.

220 carmine qui tragico vilem certavit ob hircum,
mox etiam agrestis Satyros nudavit et asper·
incolumi gravitate iocum temptavit eo, quod
inlecebris erat et grata novitate morandus
spectator functusque sacris et potus et exlex.

225 verum ita risores, ita commendare dicacis
conveniet Satyros, ita vertere seria ludo,
ne quicunque deus, quicunque adhibebitur heros,
regali conspectus in auro nuper et ostro,
migret in obscuras humili sermone tabernas,

230 aut, dum vitat humum, nubis et inania captet.
effutire levis indigna tragoedia versus,
ut festis matrona moveri iussa diebus,
intererit Satyris paullum pudibunda protervis.
non ego inornata et dominantia nomina solum

