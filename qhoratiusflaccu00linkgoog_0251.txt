LIBER Π. 6 191

asper et intentus quaesitis, ut tamen artum
solveret hospitiis animum. quid multa? neque ille
sepositi ciceris nec longae invidit avenae,

85 aridum et ore ferens acinum semesaque lardi
frusta· dedit, cupiens varia fastidia cena
vincere tangentis male singula dente superbo,
cum pater ipse domus palea porrectus in horna
esset ador loliumque, dapis meliora relinquens.

90 taudem urbanus ad hunc‘ quid te iuvat” inquit, “amice,
praerupti nemoris patientem vivere dorso?
vis tu homines urbemque feris praeponere silvis?
carpe viam, mihi crede, comes; terrestria quando
mortalis animas vivunt sortita, neque ulla est

95 aut magno aut parvo leti fuga: qu0, bone, circa,
dum licet, in rebus iucundis vive beatus,
vive memor, quam sis aevi brevis.’' haee ubi dicta
agrestem pepulere, domo levis exsilit: inde
ambo propositum peragunt iter, urbis aventes

100 moenia nocturni subrepere. iamque tenebat y
nox medium caeli spatium, eum ponit uterque
in locuplete domo vestigia, rubro ubi cocco
tincta super lectos canderet vestis eburnos,
multaque de magna superessent fercula cena,

105 quae procul extructis inerant hesterna canistris.
ergo ubi purpurea porrectum in veste locavit
agrestem, veluti succinctus cursitat hospes ,
continuatque dapes, nec non verniliter ipsis
fungitur officiis, praelambens omne quod adfert.

110 ineo cubans gaudet mutata sorte bonisque
rebus agit laetum convivam, cum subito ingens
valvarum strepitus lectis excussit utrumque.
currere per totum pavidi conclave, magisque
exanimes trepidare, simul domus alta Molossis

115 personuit canibus. tum rusticus “haud mihi vita

est opus hac” ait et “valeas: mesilva cavusque
tutus ab insidiis tenui solabitur ervo.”

