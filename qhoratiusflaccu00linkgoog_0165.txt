LIB. IV. 11-13

nardi parvus onyx eliciet cadum,

qui nunc Sulpiciis adcubat horreis,

spes donare novas largus amaraque
20 curarum eluere ἐθίσαι.

ad quae si properas gaudia, cum tua·

velox merce veni: non ego te meis

inmunem meditor tinguere poculis,
plena dives ut in domo.

25 verum pone moras et studium lucri,
nigrorumque memor, dum licet, ignium
*misce stultitiam consiliis brevem:

dulce est desipere in loco,

 

XIII

Audivere, Lyce, di mea vota, di
audivere, Lyce: fis anus, et tamen
vis formosa videri,
ludisque et bibis inpudens,

5 et cantu tremulo pota. Cupidinem ’
lentum sollicitas, ille virentis et
doctae psallere Chiae
pulchris excubat in genis.

inportunus enim transvolat aridas
10 quercus et refugit te, quia luridi
dentes te, quia rugae
turpant et capitis nives.

nec Coae referunt iam tibi purpurae
nec cari lapides tempora, quae semel
15 notis condita fastis
inclusit volucris dies.

1⁰5

