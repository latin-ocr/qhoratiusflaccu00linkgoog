εὶ cAmuva

XXVIII

Festo quid potius'die

Neptuni faciam? prome reconditum
Lyde strenua Caecubum,

munitaeque adhibe vim sapientiae.

5 inclinare meridiem
sentis, ac veluti stet volucris dies

parcis deripere horreo
cessantem Bibuli consulis amphoram.

nos cantabimus in vices

10 Neptunum et viridis Nereidum comas:

tum curva recines lyra
Latonam et celeris spicula Cynthiae3

summo carmine, quae Cnidon
fulgentisque tenet Cycladas et Paphum
15 iunctis -visit oloribus
dicetur-3 merita Nox quoque nenia.

 

XXIX

Tyrrhena regum progenies, tibi
non ante verso lene merum cado
cum flore, Maecenas, rosarum et
pressa tuis balanus capillis

ὅ iandudum apud me est. eripe te morae.
hio semper udum Tibur et Aesulae
declive contempleris arvum et
Telegoni iuga parricidae. ·

fastidiosam desere copiam et
10 molem propinquam nubibus arduis:
omitte mirari beatae
fumum et opes strepitumque Romae.

 

