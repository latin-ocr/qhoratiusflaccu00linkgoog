LIB. 111. 4--5

5 milesne Crassi coniuge barbara
turpis maritus vixit, et hostium -·
proh curia inversique mores! —
consenuit socerorum in' armis

sub rege Medo Marsus et Appulus,
1 0 anciliorum et nominis, et togae
oblitus aeternaeque Vestae, '
incolumi Iove et urbe Roma.

hoc caverat mens provida Reguli
dissentientis condicionibus
1 5 foedis et exemplo trahenti
perniciem veniens in aevum,

si non perires inmiserabilis,
captiva pubes. ‘signa ego Punicis
adfixa delubris et arma
20 militibus sine caede’ dixit

‘derepta vidi, vidi ego civium
retorta tergo brachia libem,
portasque non clausas, et arva
Marte coli populata nostro.

25 auro repensus scilicet acrior
miles redibit. flagitio additis
damnum: neque amissos colores
lana refert medicata fu00‚

nec vera virtus, cum semel excidit,
30 curat reponi deterioribus.
si pugnat extricata densis
cerva plagis, erit ille fortis

qui perfidis se credidit hostibus,
et Marte Poenos proteret altero
35 qui lora restrictis lacertis
sensit iners timuitque mortem.

61

