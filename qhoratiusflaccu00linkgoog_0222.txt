192 SATIRARVM

‘nil habeo quod agam et non sum piger: usque sequar te.’

20 demitto auriculas, ut iniquae mentis asellus
cum gravius dorso subiit onus. incipit'ille
‘si bene me novi, non Viscum pluris amicum,
non Varium facies: nam quis me scribere pluris
aut citius possit versus? quis membra movere

25 mollius? invideat quod et Hermogenes ego cautof‘
interpellandi locus hic erat: ‘est tibi mater,
cognati, quis te salvo est opus Τ haud mihi quisquam.
omnis conposui! ‘felicesi nunc ego resto,
confice: namque instat fatum mihi triste, Sabella

80 quod puero cecinit divina mota anus urna:
hunc neque dira venena, nec hosticus auferet ensis,
nec laterum dolor aut tussis, nec tarda podagra:
garrulus hunc quando consumet cunque: loquacis,
si sapiat, vitet, simul atque adoleverit aetas.’

35 ventum erat ad Vestae, quarta iam parte diei
praeterita, et casu tunc respondere vadato
debebat3 quod ni fecisset, perdere litem.

‘si me amas’ inquit, ‘paullum hic ades.' ‘inteream, si.
aut valeo stare aut novi civilia iura:

40 et propero quo scis.' ‘dubius sum, quid faciam’ inquit,
‘tene relinquam an rem.’ ‘me, sodes.' ‘non faciam' ille,
et praecedere coepit. eg0, ut contendere durum
cum victore, sequor. ‘Maecenas quomodo tecum ‘2’
hinc repetit: ‘paucorum hominum et mentis bene sanae.

45 nemo dexterius fortuna est usus. haberes
magnum adiutorem, posset qui ferre secundas,
hunc hominem velles si tradere. dispeream, ni
submosses omnis-⁹ ‘non isto vivitur illic
quo tu rere modo: domus hac nec purior ulla est,

50 nec magis his aliena malis3 nil mi obficit, inquam,
ditior hic aut est quia doctior; est locus uni
cuique suus! ‘magnum narras, vix credibile? ‘atqui
sic habet-⁹ ‘accendis quare cupiam magis illi
proximus esse! ‘velis tantummodo: quae tua virtus,

55 expugnabis3 et est qui vinci possit, eoque

