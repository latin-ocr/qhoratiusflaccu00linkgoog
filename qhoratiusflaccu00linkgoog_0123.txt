LIB. ΠΙ. 5--6

iam bis Monaeses et Pacori manus
1 Ο non auspicatos contudit inpetus
nostros et adiecisse praedam
torquibus exiguis renidet.

paene occupatam seditionibus
delevit urbem Dacus et Aethiops,
15 hic classe formidatus, ille
missilibus melior sagittis.

fecunda culpae saecula nuptias

primum inquinavere et genus et domos:

hoc fonte derivata clades
20 in patriam populumque fluxit.

motus doceri gaudet Ionicos
†matura virgo et fingitur artibus
iam nunc et incestos amores
de tenero meditatur ungui:

235 mox iuniores quaerit adulteros
inter mariti vina, neque elegit
cui donet inpermissa raptim
gaudia luminibus remotis,

sed iussa coram non sine conscio
30 surgit marite, seu vocat institor
seu navis Hispanae magister,

dedecorum pretiosus emptor.

non his iuventus orta parentibus
infecit aequor sanguine PunicO,
35 Pyrrhumque et ingentem cecidit
Antiochum Hannibalemque dirum3

sed rusticorum mascula militum
proles, Sabellis docta ligonibus
versare glaebas et severae
40 matris ad arbitrium recisos

