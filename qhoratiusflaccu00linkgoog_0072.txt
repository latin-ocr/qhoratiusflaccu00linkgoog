12 CARMINVM

quin et Atridas duce te superbos
Ilio dives Priamus relicta

15 Thessalosque ignis et iniqua Troiae
Ι castra fefellit.

tu pias laetis animes reponis

sedibus virgaque levem coerces

aurea turbam, superis deorum
20 gratus et imis. s

 

XI·

Tu ne quaesieris -- scire nefas —·- quem mihi, quem tibi
finem di dederint, Leuconoe, nec Babylonios

temptaris numeros: ut melius quidquid erit pati,

seu pluris hiemes seu tribuit Iuppiter ultimam,

5 quae nunc oppositis debilitat pumicibus mare

Tyrrhenum. sapias: vina liques et spatio brevi
spem longam reseces. dum loquimur, fugerit invida.
aetas: carpe diem, quam minimum credula postem.

 

XII

Quem virum aut heroa lyra vel acri

tibia sumes celebrare, Clio,

quem deum‘s> cuius recinet iocosa
nomen imago

5 aut in umbrosis Heliconis oris
aut super Pindo, gelidove in Haemo?
unde vocalem temere insecutae
Orphea silvae

arte materna rapidos morantem
10 fluminum lapsus celerisque vent08‚
blandum et auritas fidibus canoris

ducere quercus.

