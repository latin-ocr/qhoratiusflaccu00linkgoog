8 CARMIN VM
V

Quis multa gracilis te puer in rosa
perfusus liquidis urguet odoribus 3
grato, Pyrrha, sub antro?
cui flavam religas comam,

ὃ simplex munditiis? heu quotiens fidem
mutatosque‘deos flebit et aspera
nigris aequora ventis
emirabitur insolens,

qui nunc te fruitur credulus aurea,
10 qui semper vacuam, semper amabilem
sperat, nescius aurae
fallacis. miseri, quibus

intemptata nites· me tabula sacer
votiva paries indicat uvida
15 suspendisse potenti
vestimenta maris dec.

 

v1

Scriberis Vario fortis et bostium

victor Maeonii carminis alite,

quam rem cunque ferox navibus aut equis
miles te duce gesserit.

5 nos, Agrippa, neque haec dicere nec gravem
Pelidae stomachum cedere nescii,
nec cursus duplicis per mare Vlixei
nec saevam Pelopis domum

conamur tenues grandia, dum pudor
10 inbellisque lyrae Musa potens vetat
laudis egregii Caesaris et tuas
culpa deterere ingeni.

[quis Martem tunica tectum adamantina
digne scripserit, aut pulvere Troico

 

 

