126 EPODON

Ionius udo cum remugiens sinus
20 noto carinam ruperit.
opima quod si praeda curvo litore
proiecta mergos iuveris,
libidinosus inmolabitur caper
et agna Tempestatibus.

 

XI

Petti, nihil me ,sicut antea iuvat
scribere versiculos amore percussum gravi,
amore, qui me praeter omnis expetit
mollibus in pueris aut in puellis urere.
5 hic tertius december, ex quo destiti
Inachia furere, silvis honorem decutit.
heu me, per urbem — nam pudet tanti mali --
fabula quanta fui! conviviorum ut paenitet,
in quis amantem et languor et silentium
10 arguit et latere petitus imo spiritus!
‘contrane lucrum nil valere candidum
pauperis ingenium’ querebar adplorans tibi,
simul calentis inverecundus deus
fervidiore mero arcana promorat loco·
15 ‘quodsi meis inaestuet praecordiis
libera bilis, ut haec ingrata ventis dividat
fomenta volnus nil malum levantia
desinet inparibus certare submotus pudor-⁹
ubi haec severus te palam laudaveram,
20 iussus abire domum ferebar incerto pede
ad non amicos heu mihi postis et heu
limina dura, quibus lumbos et infregi latus,
nunc gloriantis quamlibet mulierculam
vincere mollitie amor Lycisci me teuet3
25 unde expedire non amicorum queant
libera consilia nec contumeliae graves,
sed alius ardor aut puellae candidae
aut teretis pueri longam renodantis comam.

 

 

