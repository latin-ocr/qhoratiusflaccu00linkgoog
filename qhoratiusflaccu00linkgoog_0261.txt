EPISTVLARVM
LtssERPRIMvs

1

Prima dicte mihi, summa dicende Camena,
spectatum satis et donatum iam rude quaeris,
Maecenas, iterum antiquo me includere ludo·
non eadem est aetas, non mens. Veianius, armis

5 Herculis ad postem fixis, latet abditus agrn,
ne populum extrema totiens exoret arena.
est mihi purgatam crebro qui personet aurem
‘solve senescentem mature sanus equum, ne
peccet ad extremum ridendus et ilia ducat)

10 nunc itaque et versus et cetera ludicra pono:
quid verum atque decens, curo et rogo et omnis in hoc sum:
condo et conpono quae mox depromere possim.
ac ne forte roges quo me duce, quo lare tuter:
nullius addictus iurare in verba magistri,

15 quo me cunque rapit tempestae, deferor hospes.
nunc agilis fio et mersor civilibus undis,

19 et mihi res, non me rebus subiungere conor,

17 virtutis verae custos rigidusque satelles3

18 nunc in Aristippi furtim praecepta relabor.

20 ut nox longa quibus mentitur amica, diesque
longa videtur opus debentibuS, ut piger annus
pupillis quos dura premit custodia matrum,
sic mibi tarda fluunt ingrataque tempora quae spem
consiliumque morantur agendi gnaviter id quod

25 aeque' pauperibus prodest, locupletibus aeque,
aeque neglectum pueris senibusque nocebit.
restat ut his ego me ipse regam solerque elementis.

