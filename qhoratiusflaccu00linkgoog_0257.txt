55

230

<35

’10

75

85

LIBER Π. 8

interea suspensa gravis aulaea ruinas

in patinam fecere, trahentia pulveris atri,
quantum non aquilo Campanis excitat agris.
nos maius veriti, postquam nihil esse pericli
sensimuS, erigimur: Rufus posito capite, ut si
filius inmaturus obisset, fiere. quis esset

finis, ni sapiens sic Nomentanus amicum
tolleret “heu‚ Fortuna, quis est crudelior in nos
te deus? ut semper gaudes inludere rebus
humanis.'' Varius mappa conpescere risum

vix poterat. Balatr0, suspendens omnia nasos
“haec est condicio vivendi” aiebat, “eoque
responsura tuo nunquam est par fama labori.
tene, ut ego accipiar laute, torquerier omni
sollicitudine districtum, ne panis adustus,
ne‘male conditum ius adponatur, ut omnes
praecincti recte pueri comptique ministrent?
adde hos praeterea casus, aulaea ruant si,

ut modo, si patinam pede lapsus frangat agaen.
sed convivatoris uti ducis ingenium res
adversae nudare solent, celare secundae.''
Nasidienus ad haec “tibi di quaecunque preceris

commoda dent3 ita vir bonus es convivaque comis:

et soleas poscit. tum in lecto quoque videris
stridere secreta divisos aure susurros.’

nullos his mallem ludos spectasse: sed illa
redde age quae deinceps risisti. ‘Vibidius dum
quaerit de pueris, num sit quoque fracta lagena,
quod sibi poscenti non dantur pocula, dumque
ridetur fictis rerum, Balatrone secundo,
Nasidiene‚ redis mutatae frontis, ut arte
emendaturus fortunam. deinde secuti

mazonomo pueri magno discerpta fcrentcs
membra gruis, sparsi sale multo non sinc farre,
pinguibus et ficis pastum iecur anseris albae,
et leporum avolsos, ut multo suavius, armos,

197

’9

