ιω ,ΕΡοΒοΝ

XVI

Altera iam teritur bellis civilibus aetas,
suis et ipsa Roma viribus ruit.
quam neque finitimi valuerunt perdere Marsi
minacis aut Etrusca Porsenae manus
5 aemula nec virtus Capuae, nec Spartacus acer
novisque rebus infidelis Allobrox,
nec fera caerulea domuit Germania pube
’ parentibusque abominatus Hannibal:
inpia perdemus devoti sanguinis aetas,
10 ferisque rursus occupabitur solum.
barbarus heu cineres insistet victor et urbem
eques sonante verberabit ungula,
quaeque carent ventis et solibus ossa Quirini,
nefas videre, dissipabit insolens.
15 forte — quod expediat — communiter, aut melior pars
malis carere quaeritis laboribus?
nulla sit hac potior sententia, Phocaeorum
velut profugit execrata civitas
agros atque laris patrios, habitandaque fana
20 apris reliquit et rapacibus lupis,
ire pedes quocunque ferent, quocunque per undas
notus vocabit aut protervus Africus.
sic placet, an melius quis habet suadere ? secunda
ratem occupare quid moramur alite?
25 sed iuremus in haee: : simul imis saxa renarint
vadis levata, ne redire sit neia83
neu conversa domum ‚pigeat dare lintea, quando
Padus Matina laverit cacumina,
in mare seu celsus procurrerit Apenninus,
30 novaque monstra iunxerit libidine
mirus amor, iuvet ut tigris subsidere cervis,
adulteretur et columba miluo,
credula nec flavos timeant armenta leones,
ametque salsa levis hircus aequora.

C

 

