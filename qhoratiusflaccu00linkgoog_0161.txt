LIB. IV. 8—9

IX

Ne forte credas interitura, quae
longe sonantem natus ad Aufidum
non ante volgatas per artis
verba loquor socianda chordis,

5 non, si priores Maeonius tenet
sedes Homerus, Pindaricae latent
Ceaeque et Alcaei minaces

Stesichorique graves Camenae3

nec siquid olim lusit Anacreon,

10 delevit aetas3 spirat adhuc amor
vivuntque conmissi calores
Aeoliae fidibus puellae.

non sola comptos arsite adulteri
crinis et aurum vestibus inlitum
15 mirata regalisque cultus
et comites Helene Lacaena,

primusve Teucer tela Cydonio
direxit arcu3 non semel Ilios
vexata ; non pugnavit ingens
20 Idomeneus Sthenelusve solus

dicenda Musis proelia; non ferox

Hector, vel acer Deiphobus gravis
excepit ictus pro pudicis

coniugibus puerisque primus:

25 vixere fortes ante Agamemnona
multi3 sed omnes inlacrimabiles
urguentur ignotique longa

nocte, carent quia vate sacro.

1⁰1

