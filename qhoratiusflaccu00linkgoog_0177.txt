LIBER. 1â€”-2 117

25 labuntur altis interim ripis aquae,
queruntur in silvis aves,
fontesque lymphis obstrepunt manantibus,
somnos quod invitet levis.
at cum tonantis annus hibernus Iovis
30 imbris nivisque conparat,
aut trudit acris hinc et hinc multa canc
apros in obstantis plagas,
aut amite levi rara tendit retia,
turdis edacibus dolos,
85 pavidumque leporem et advenam laqueo gruem
iucunda captat praemia.
quis non malarum, quas amor curas habet,
haec inter obliviscitur?
quid si pudica mulier in partem iuvet
40 domum atque duleis liberos,
Sabina qualis aut- perusta solibus
pernicis uxor Appuli,
sacrum vetustis extruat lignis focum
lassi sub adventum viri,
45 claudensque textis cratibus laetum pecus
distenta siccet ubera,
et horna dulci vina promens dolio
dapes inemptas adparet?
nou me Lucrina iuverint conchylia
50 magisve rhombus aut scari,
siquos Eois intonata fiuctibus
hiems ad hoc vertat mare.
non Afra avis descendat in ventrem meum,
non attagen Ionicus
55 iucundior quam lecta de pinguissimis
oliva ramis arborum,
aut herba lapathi prata amantis et gravi
malvae salubres corpori,
vel agna festis caesa terminalibus,
60 vel haedus ereptus lupo.

