LIB. Ι. 5--7

15 nigrum Merionen, aut ope Palladis
Tydiden superis parem P]

nos convivia, nos proelia virginum
. strictis in iuvenes unguibus acrium
cantamus, vacui sive quid urimur,

20 non praeter solitum leves.

 

VII

Laudabunt alii claram Rhodon aut Mytilenen
aut Epheson, bimarisve Corinthi

moenia, vel Baccho Thebas vel Apolline Delphos
insignis aut Thessala Tempe3

5 sunt quibus unum opus est intactae Palladis urbem
carmine perpetuo celebrare
indeque decerptam fronti praeponere olivam;
plurimus in Iunonis honore

aptum dicet equis Argos ditisque Mycenas:
10 me nec tam patiens Lacedaemon

nec tam Larisae percussit campus opimae,
quam domus Albuneae resonantis

et praeceps Anio ac Tiburni lucus et uda
mobilibus pomaria rivis.
15 albus ut obscuro deterget nubila caelo
saepe notus neque parturit imbris

perpetuo, sic tu sapiens finire memento
tristitiam, vitaeque labores
molli, Plance, mero, seu te fulgentia signis
20 castra tenent seu densa tenebit

Tiburis umbra tui. Teucer Salamina patremque
cum fugeret, tamen udaLyaeo

tempora populea fertur vinxisse corona,
sic tristis adfatus amicost·

