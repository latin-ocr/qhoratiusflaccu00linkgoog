58 CARMIN VM

non hoc iocosae conveniet lyrae:

70 quo Musa tendis? desine pervicax
referre sermones deorum et

magna modis tenuare parvis.

 

IV

Descende caelo et dic age tibia
regina longum Calliope melos,
seu voce nunc mavis acuta,
seu fidibus citharaque Phoebi.

5 auditis an me ludit amabilis
insania? audire et videor pios
errare per luem, amoenae
quos et aquae subeunt et aurae.

me fabulosae Volture in Appulo
10 altricis extra limen †Apuliae
ludo fatigatumque somno
fronde nova puerum palumbes

texere, mirum quod foret omnibuS‚
quicunque celsae nidum Acherontiae
15 saltusque Bantinos et arvum
pingue tenent humilis Forenti,

nt tuto ab atris corpore viperis
dormirem et ursis, ut premerer saera
lauroque conlataque myrt0‚
20 non sine dis animosus infans.

vester, Camenae, vester in arduos
tollor Sabinos, seu mihi frigidum
Praeneste, seu Tibur supinum,
seu liquidae placuere Baiae.

 

