40 CARMINVM

pulchrior multo iuvenumque prodis
publica cura.

expedit matris cineres opertos
10 fallere et toto taciturna noctis
signa cum caelo gelidaque divos
morte carentis.

ridet hoc, inquam, Venus ipsa, rident
simplices Nymphae ferus et Cupido,
15 semper ardentis acuens sagittas
cote cruenta.

adde quod pubes tibi crescit omnia,
servitus crescit nova, nec priores
inpiae tectum dominae relincunt

20 saepe minati.

te suis matres metuunt iuvencis,

te senes parci miseraeque nuper

virgines nuptae, tua ne retardet
aura maritos.

 

...u——

IX

Non semper imbres nubibus hispidos

manant in agros, aut mare Caspium
vexant inaequales procellae

usque3 neque Armeniis in oris,

5 amice Valgi, stat glacies iners.
mensis per omnis, aut aquilonibus
querceta Gargani laborant
et foliis viduantur orni:

tu semper urgues flebilibus modis
10 Mysten ademptum; nec tibi vespero
surgente decedunt amores
nec rapidum fugiente solem.

