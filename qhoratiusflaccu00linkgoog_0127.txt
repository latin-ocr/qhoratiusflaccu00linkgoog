⁷ ΜΒ. 111. ε--ιο

quid si prisca redit Venus,
diductosque iugo cogit aeneo?
si flava excutitur Chloe,
20 reiectaeque patet ianua Lydiae?

‘quanquam sidere pulchrior

ille est, tu levior cortice et inprobo
iracundior Hadria,

tecum vivere amem, tecum obeam libens.'

 

 

X

Extremum Tanain si biberes, Lyce
saevo nupta viro, me tamen asperas
porrectum ante foris obicere ineolis
plorares aquilonibus.

5 audis quo strepitu ianua, quo nemus
inter pulchra satum tecta remugiat
ventis, et positas ut glaciet nivis
puro numine Iuppiter?

ingratam Veneri pone superbiam,
10 ne currente rota funis eat retro,
non te Penelopen difficilem procis
Tyrrhenus genuit parens.

ο quamvis neque te munera nec preces,
nec tinctus viola pallor amantium
1 5 nec vir Pieria pelice saucius
curvat, supplicibus tuis

pareas, nee rigida mollior aesculo
nec Mauris animum mitior anguibus.
non hoc semper erit liminis aut aquae
20 caelestis patiens latus.

.‚-—.-. - ..- a

