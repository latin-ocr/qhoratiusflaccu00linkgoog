64 CARMINVM

portare fustis, sol ubi montium
mutaret umbras et iuga demeret
bobus fatigatis, amicum,
tempus agens abeunte curru..

45 damnosa quid non inminuit dies?
aetas parentum peior avis tulit
nos nequiores, mox daturos
progeniem vitiosiorem.

 

VII

Quid fles, Asterie, quem tibi candidi
primo restituent vere favonii
Thyna merce beatum,
constantis iuvenem fide

5 Gygen ⁴? ille notis actus ad Oricum
post insana caprae sidera frigidas
noctis non sine multis
insomnis lacrimis agit.

atqui sollicitae nuntius hospitae
10 suspirare Chloen et miseram tuis
dicens ignibus uri,
temptat mille vafer modis.

ut Proetum mulier perfida credulum
falsis inpulerit criminibus nimis
15 casto Bellerophonti
maturare necem refert·

narrat paene datum Pelea Tartaro,
Magnessam Hippolyten dum fugit abstinen33
et peccare docentis
20 fallax historias movet3

 

