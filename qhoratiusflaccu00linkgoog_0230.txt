17⁰ SATIRARVM

10 lassus ab indomito vel, si Romana fatigat
militia adsuetum graecari, seu pila velox
molliter austerum studio fallente laborem,
seu te discus agit, pete cedentem aera disco.
cum labor expulerit fastidia, siccus, inanis
15 sperne cibum vilem: nisi Hymettia mella Falerno
ne biberis diluta. foris est promus, et atrum
defendens piscis hiemat mare: cum sale panis
latrantem stomachum bene leniet. unde putas aut
qui partum? non in caro nidore voluptas
20 summa, sed iu te ipso est. tu pulmentaria quaere
sudando: pinguem vitiis albumque 'neque ostrea
nec scarus aut poterit peregrina iuvare lagois·
vix tamen eripiam, posito pavone velis quin
hoc potius quam gallina tergere palatum,
25 corruptus vanis rerum3 quia veneat auro
rara avis et picta pandat spectacula cauda:
tanquam ad rem adtineat quicquam. num vesceris ista
quam laudas pluma? cocto num adest honor idem?
[carne tamen quamvis distat nil bac magis illa,]
30 inparibus formis deceptum te patet. esto.
unde datum sentis, lupus hio Tiberinus an alto
captus hiet, pontisne inter iactatus an amnis
ostia sub Tusci? laudas insane trilibrem
mullum, in singula quem minuas pulmenta neeesse est.
35 ducit te species, viden. quo pertinet ergo
proceros odisse lupos? quia scilicet illis
maiorem natura modum dedit, his breve pondus,
ieiunus raro stomachus volgaria temnit.
‘porrectum magno magnum spectare catino
40 vellem’ ait Harpyiis gula digna rapacibus. at vos
praesentes, austri, coquite horum obsonia. quanquam
putet aper rhombusque recens, mala copia quando
aegrum sollicitat stomachum, cum rapula plenus
atque acidas mavolt inulas. necdum omnis abacta
45 pauperies epulis regum: nam vilibus ovis
nigrisque est oleis hodie locus. haud ita pridem

