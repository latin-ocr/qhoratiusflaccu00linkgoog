1OE CARMINV M

te non paventes funera Galliae

50 duraeque tellus audit Hiberiae,

te caede gaudentes Sygambri
conpositi· venerantur armis.

 

XV

Phoebun volentem proelia me loqui
victae et urbis increpuit lyra,

ne parva Tyrrhenum per aequor

vela darem. tua, Caesar, aetas

ὅ fruges et agris rettulit uberet,
et signa nostro restituit Iovi
derepta Parthorum superbis
postibuS, et vacuum duellia

Ianum Quirini clausit et ordinem
ι 0 rectum evaganti frena licentiae
iniecit, emovitque culpae
et veteres revocavit artis,-

per quas Latinum nomen et Italae
crevere vires, famaque et imperi
15 porrecta maiestas ad ortum
solis ab Hesperio cubili.

custode rerum Caesare non furor
civilis aut vis exiget otium,
non ira, quae procudit ensis
20 et miserae inimicat urbis·

non qui profundum Danubium bibunt
edicta rumpent Iulia, non Getae,
non Seres infidive Persae,
non Tanain prope flumen orti.

