44 CARMINVM
XIII

Ille et nefasto te posuit die
quicunque primum, et sacrilega manu
produxit, arbos, in nepotum
perniciem opprobriumque pagi3

5 illum et parentis crediderim sui
ftegisse cervicem et penetralia
sparsisse nocturno cruore

hospitia; ille venena Colcha

et quidquid usquam concipitur nefas
10 tractavit, agro qui statuit meo
te triste lignum, te caducum
in domini caput inmerentis·

quid quisque vitet nunquam homini satis
cautum est in horas. navita Bosporum
15 Thynus perhorrescit neque ult-ra
caeca timetve aliunde fata,

miles sagittas et reducem fugam
Parthi, catenas Parthus et Italum
robur3 sed inprovisa leti
20 vis rapuit rapietque gentis.

quam paene furvae regna Proserpinae,
et iudicantem vidimus Aeacum
aedesque discretas piorum et
Aeoliis fidibus querentem

25 Sappho puellis <le popularibus
et te sonantem plenius aure0,
Alcaeo, plectro dura navia,

dura fugae male, dura belli.

utrumque sacro digna silentio
30 mirantur umbrae dicere3 sed magis
pugnas et exactos tyrannos
densum umeris bibit aure volgus.

