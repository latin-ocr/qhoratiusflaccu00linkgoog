1⁰6 CARMINVM

quo fugit Venus, heu, quove color? decens
quo motus? quid habes illius, illius,
quae spirabat amores,
20 quae me surpuerat mihi,

felix post Cinaram, ‘luotaque et artium
gratarum facies? sed Cinarae brevis
annos fata dederunt,
servatura diu parem

25 cornicis vetulae temporibus Lycen,
possent ut iuvenes visere fervidi
multo non sine risu
dilapsam in cineres facem.

 

XIV

Quae cura patrum quaeve Quiritium
plenis honorum muneribus tuas,
Auguste, virtutes in aevum
per titulos memoresque fastus

5 aeternet‚ o qua sol habitabilis
inlustrat oras, maxime principum?

quem legis expertes Latinae

Vindelici didicere nuper,

' quid Marte posses. milite nam tuo
10 Drusus Genaunes, inplacidum genus,
Breunosque velocis et arcis

Alpibus inpositas tremendis

deiecit acer· plus vice simplici.
maior Neronum mox grave proelium

15 conmisit inmanisque Raetos

auspiciis pepulit secundis,

 

