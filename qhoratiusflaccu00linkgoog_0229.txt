LIBER. Π. 1—-2 1oe

detrahere et pellem, nitidus qua quisquc per ora
65 cederet, introrsum turpis, num Laelius et qui
duxit ab oppressa meritum Carthagine nomen,
ingenio offensi aut laeso doluere Metello
famosisque Lupo cooperto versibus? atqui
primores populi adripuit populumque tributim,
70 scilicet uni aequus virtuti atque eius amicis.
quin ubi se a volgo et scaena in secreta remorant
virtus Scipiadae et mitis sapientia Laeli,
nugari cum illo et discincti ludere, donec
decoqueretur olus, soliti. quidquid sum eg0, quamvis
75 iufra Lucili censum ingeniumque, tamen me
cum magnis vixisse invita fatebitur usque
invidia, et fragili quaerens inlidere dentem,
offendet solido, nisi quid tu, docte Trebati,
dissentis, ‘equidem nihil hinc diffingere possum.
80 sed tamen ut monitus caveas, ne forte negoti
incutiat tibi quid sanctarum inscitia legum.
si mala condiderit in quem quis carmina, ius est
iudiciumque.' est0‚ siquis mala: sed bona siquis
iudice condiderit laudatus Caesare? siquis
85 opprobriis dignum laceraverit, integer ipse?
‘solventur risu tabulae, tu missus abibis)

ΙΙ

Quae virtus et quanta, boni, sit vivere parvo —
nec meus hic sermo est, sed quae praecepit Ofellus
rusticus, abnormis sapiens crassaque Minerva —-
discite, non inter lancis mensasque nitentis,

5 cum stupet insanis acies fulgoribus et cum
adclinis falsis animus meliora recusat,
verum hic inpransi mecum disquirite. ‘cur hoc?
dicam, si potero, male verum examinat omnis
corruptus iudex. leporem sectatus equove

