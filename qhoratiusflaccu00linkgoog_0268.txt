208 EPISTVLARVM

5

10

15

20

25

30

V

Si potes Archiacis conviva recumbere lectis
nec modica cenare times olus omne patella,
supremo te sole domi, Torquate, maneb0.
vina bibes iterum Tauro diffusa palustris
inter Minturnas Sinuessanumque Petrinum.
sin melius quid habes, arcesse, vel imperium fer.
iandudum splendet focus et tibi munda supellex.
mitte levis spes et certamina divitiarum

et Moschi caussam:- crat nato Caesare festus
dat veniam somnumque dies: inpune licebit
festivam sermone benigno tendere noctem.

quo mihi fortunam, si non conceditur uti?
parcus ob heredis curam nimiumque severus
adsidet insan0. potare et spargere flores
incipiam patiarque vel inconsultus haberi.

quid non ebrietas designat? operta recludit,
spes iubet esse ratas, ad proelia trudit inertem,
sollicitis animis onus eximit, addocet artis.
fecundi calices quem non fecere disertum?
contracta quem nou in paupertate solutum?
haec ego procurare et idoneus imperor et non
invitus, ne turpe toral, ne sordida mappa
conruget naris, ne non et cantharus et lanx
ostendat tibi te, ne fidos inter amicos

sit qui dicta foras eliminet. ut coeat par
iungaturque pari, Butram tibi Septiciumque

et nisi cena prior potiorque puella Sabinum
detinet adsumam. locus est et pluribus umbris:
sed nimis arta premunt olidae convivia caprae.
tu quotus esse'velis rescribe et rebus omissis
atria servantem postico falle clientem.

--—-- - ---- --—-

