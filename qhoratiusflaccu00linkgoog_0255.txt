LIBER 11. 7—8 1⁰5

quae parvo sumi nequeunt, obsonia captas?
nempe inamarescunt epulae sine fine petitae,
inlusique pedes vitiosum ferre recusant
corpus. an hic peccat, sub noctem qui puer uvam
110 furtiva mutat strigili? qui praedia vendit,
nil servile gulae parens habet? adde quod idem
non horam tecum esse potes, non otia recte
ponere, teque ipsum vitas fugitivus et erro,
iam vino quaerens, iam somno fallere curam3
1 15 frustra: nam comes atra premit sequiturque fugacem.'
unde mihi lapidem? ‘quorsum est opus ?’ unde
sagittas?
‘aut insanit homo aut versus facit? ocius hinc te
ni rapis, accedes opera agro nona Sabino,

VIII

Vt Nasidieni iuvit te cena beati?
nam mihi convivam quaerenti dictus here illic
de medio potare die, ‘sic ut mihi nunquam
in vita fuerit melius.’ dic, si grave non est,

5 quae prima iratum ventrem placaverit esca.
‘in primis Lucanus aper: leni fuit austro
captus, ut aiebat cenae pater: acria circum
rapula, lactucae, radices, qualia lassum
pervellunt stomachum, siser, allec, faecula Coa.

10 his ubi sublatis puer alte cinctus acernam
gausape purpureo mensam pertersit, et alter
sublegit quodcunque iaceret inutile quodque
posset cenantis offendere, ut Attica virgo
cum sacris Cereris procedit fuscus Hydaspes

15 Caecuba vina ferens, Alcon Chium maris expers.
hic erus “Albanum, Maecenas, sive Falernum

’ te magis adpositis delectat, habemus utrumque?

13*

