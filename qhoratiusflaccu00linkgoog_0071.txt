LIB. Ι. 7--1 Ο

5 dissolve frigus ligna super foco
large reponens atque benignius
deprome quadrimum Sabina,

o Thaliarche, merum diota.

[permitte divis cetera, qui simul
1 Ο stravere ventos aequore fervido
deproeliantis‚ nec cupressi
nec veteres agitantur orni.]

quid sit futurum cras fuge quaerere et
quem fors dierum cunque dabit lucro
15 adpone, nec dulcis amores
sperne puer neque tu choreas:

donec virenti canities abest
morosa, nuuc et campus et areae
lenesque sub noctem susurri -
20 conposita repetantur hora,

nunc et latentis proditor intimo
gratus puellae risus ab angulo
pignusque dereptum lacertis
aut digito male pertinaci.

 

 

X

Mercuri, facunde nepos Atlantia,

qui feros cultus hominum recentum

voce formasti catus et decorae
more palaestrae,

5 te canam, magni Iovis et deorum
nuntium curvaeque lyrae parentem,
callidum quidquid placuit iocoso

condere furto.

te, boves olim nisi reddidisses
10 per dolum amotas, puerum minaci
'voce dum terret, viduus pharetra
risit Apollo;

11

