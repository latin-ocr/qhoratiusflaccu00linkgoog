LIB. Ι. 37--ΙΙ. 1

CARMINVM

LIBER SECVNDVS

Ι

‘ Motum ex Metello consule civicum,
bellique caussas et vitia et modos,
ludumque Fortunae gravisque

principum amicitias et arma

5 nondum expiatis uncta cruoribus,
periculosae plenum opus aleae,
tractas et incedis per ignis

suppositos cineri doloso-

paullum severae Musa tragoediae

10 desit theatris: mox, ubi publicas
res ordinaris, grande munus
Cecropio repetes cothurn0‚

insigne maestis praesidium reis
et consulenti, Polio, curiae,
15 cui laurus aeternos honores
Delmatico peperit triumpho·

iam nunc minaci murmure cornuum
perstringis auris, iam litui strepunt,
iam fulgor armorum fugacis

20 terret equos equitumque voltus.

Horatius

33

