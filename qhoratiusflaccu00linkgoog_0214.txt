154 SATIRARVM

Campanum in morbum, in faciem permulta iocatus,
pastorem saltaret uti Cyclopa rogabat3 ”
nil illi larva aut tragicis opus esse cothurnis.

65 multa Cicirrus ad haec. donasset iamne catenam
ex voto Laribus, quaerebat ε, scriba quod esset,
nilo deterius dominae ius esse: rogabat
denique cur unquam fugisset, cui satis una
farris libra foret, gracili sic tamque pusillo.

⁷0 prorsus iucunde cenam producimus illam.
tendimus hinc recta Beneventum3 ubi sedulus hospes
paene macros arsit dum turdos versat in igni.
nam vaga per veterem dilapso flamma culinam
Volcano summum properabat lambere tectum.

⁷5 convivas avidos cenam servosque timentis
tum rapere atque omnis restinguere velle videres.
incipit ex illo montis Appulia notos
ostentare mihi, quos torret Atabulus et quos
nunquam erepsemus‚ nisi nos vicina Trivici

80 villa recepisset, lacrimoso non sine fumo,
udos cum foliis ramos urente camino.
hic ego mendacem stultissimus usque puellam
ad mediam noctem expecto: somnus tamen aufert
intentum Veneri: tum inmundo somnia visu

85 nocturnam vestem maculant ventremque supinum.
quattuor hinc rapimur viginti et milia rhedis,
mansuri oppidu10, quod versu dicere non est,
signis perfacile est. venit vilissima rerum
hic aqua; sed panis longe pulcherrimus, ultra

90 callidus ut soleat umeris portare viator:
nam Canusi lapidosus, aquae non ditior urna “
qui locus a forti Diomede est conditus olim.
flentibus hic Varius discedit maestus amicis.
inde Rubos fessi pervenimus, utpote longum

95 , carpentes iter et factum corruptius imbri.
postera tempestas melior, via peior ad usque
Bari moenia piscosi. dein Gnatia lymphis
iratis extructa dedit risusque iocosque,

