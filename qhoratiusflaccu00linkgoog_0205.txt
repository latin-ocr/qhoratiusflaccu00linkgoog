LIBER I. 2—3 145

quidam ait, ‘ignoras te an ut ignotum dare nobis
verba putas?' ‘egomet mi ignosco' Maenius inquit.
stultus et inprobus hic amor est dignusque notari.
25 cum tua pervideas oculis mala lippus inunctis,
cur in amicorum vitiis tam cernis acutum
quam aut aquila aut serpens Epidaurius? at tibi contra
evenit, inquirant vitia ut tua rursus et illi.
iracundior est pau110, minus aptus acutis
30 naribus horum hominum3 rideri possit eo quod
rusticius tonso toga defluit et male laxus
in pede calceus haeret² at est bonuS, ut melior vir
non alius quisquam, at tibi amicus, at ingenium ingens
inculto latet hoc sub corpore. denique te ipsum
35 concute, numqua tibi vitiorum inseverit olim
natura aut etiam consuetudo mala: namque
neglectis urenda filix innascitur agris.
illuc praevertamur, amatorem quod amicae
turpia decipiunt caecum, vitia aut etiam ipsa haec
40 delectant, veluti Balbinum polypus Hagnae.
vellem in amicitia sic erraremus, et isti
errori nomen virtus posuisset honestum.
at pater ut gnati, sic nos debemus amici
siquod sit vitium non fastidire. strabonem
45 adpellat paetum pater, et pullum, male parvus
si cui filius est, ut abortivus fuit olim
Sisyphus3 hunc varum distortis cruribus, illum
balbutit scaurum, pravis fultum male talis.
parcius hic vivit: frugi dicatur. ineptus
50 et iactantior hic paullo est: concinnus amicis
postulat ut videatur. at est truculentior atque
plus aequo liber: simplex fortisque habeatur.
caldior est: acris inter numeretur. opinor,
haec res et iungit, iunctos et servat amicos.
55 at nos virtutes ipsas invertimus atque -
sincerum cupimus vas incrustare. probus quis
nobiscum vivit, multum demissus homo ille:

tardo et cognomen pingui damus. hic augit omnis
Horatius

