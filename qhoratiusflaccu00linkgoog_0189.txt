10

15

20

LIBER. 13--15

XV

Nox erat et caelo fulgebat luna sereno
inter minora sidera,
cum tu, magnorum numen laesura deorum,
in verba iurabas mea,
artius atque edera procera adstringitur ilex
lentis adhaerens brachiis,
dum pecori lupus et nautis infestus Orion
turbarit hibernum mare,
intonsosque agitarit Apollinis aura capillos,
fore hunc amorem mutuum.
o dolitura mea multum virtute Neaera:
nam siquid in Flacco viriet,
non feret adsiduas potiori te dare noctis,
et quaeret iratus parem:
nec semel offensae cedet constantia formae,
si certus intravit dolor.
et tu, quicunque es felicior atqua meo nunc
superbus incedis malo,
sis pecore et multa dives tellure licebit,
tibique Pactolus fluat,
nec te Pythagorae fallant arcana renati,
formaque vincas Nirea,
eheu translatos alio maerebis amores:
ast ego vicissim risere.

Horatius ¹ δι’ 9 .

