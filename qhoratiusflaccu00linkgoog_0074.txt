14 CARMINVM

45 crescit occulto velut arbor aevo
fama Mareellis; micat inter omnis
Iulium sidus velut inter ignis

luna minores.

gentis humanae pater atque eustos,
50 orte Saturne, tibi cura magni
Caesaris fatis data: tu secundo
Caesare regnes.

ille seu Parthos Latio inminentis
egerit iusto domitos triumphO,
55 sive subiectos Orientis orae
Seras et Indos,

te minor laetum reget aequus orbem:
tu gravi curru quaties Olympum,
tu parum castis inimica mittes

60 fulmina lueis·

 

XIII

Cum tu, Lydia, Telephi

¹cervicem roseam, lactea Telephi
laudas brachia, vae meum

fervens difficili bile tumet ieeur.

5 tum nee mens mihi nee color
certa sede manent, umor et in genas
furtim labitur, arguens
quam lentis penitus macerer ignibus.

uror, seu tibi candidos
10 turparunt umeros inmodicae mero
rixae, sive puer furens
inpressit memorem dente labris notam.

non, si me satis audias,
speres perpetuum dulcia barbare
15 laedentem oscula, quae Venus
¹ quinta parte sui nectaris inbuit.

