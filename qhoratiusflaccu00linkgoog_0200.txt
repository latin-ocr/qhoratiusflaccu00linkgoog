140

100

105

110

115

120

5

10

SATIRARVM

divisit medium, fortissima Tyndaridarum.

‘quid mi igitur suades? ut vivam Maenius aut sic
ut Nomentanus ¹?’ pergis pugnantia secum

frontibus adversis conponere. non ego avarum

cum veto te fieri, vappam iubeo ac nebulonem.
est inter Tanain quiddam socerumque Viselli:

est modus in rebus, sunt certi denique fines,

quos ultra citraque nequit consistere rectum.

illuc unde abii redeo, qui neme, ut avarus,

se probet ac potius laudet diversa sequentis,
quodque aliena capella gerat distentius uber,
tabescat, neque se maiori pauperiorum

turbae conparet, hunc atque hune superare laboret,
·sic festinanti semper locupletior obstet,

ut, cum carceribus missos rapit ungula currus,
instat equis auriga suos vincentibus, illum
praeteritum temnens extremos inter euntem.
inde fit ut rar0, qui se vixisse beatum

dicat et exact-o contentus tempore vita

cedat uti conviva satur, reperire queamus.
iam satis est. ne me Crispini scrinia lippi
conpilasse putes, verbum non amplius addam.

 

Π

Ambubaiarum conlegia, pharmacopolae,

mendici mimae balatrones, hoc genus omne

maestum ac sollicitum est cantoris morte Tigelli.
quippe benignus erat. contra hic, ne prodigus esse
dicatur metuens, inopi dare nolit amico,

frigus quo duramque famem propellere possit.
hunc si perconteris avi cur atque parentis
praeclaram ingrata stringat malus ingluvie rem.
omnia conductis coemens obsonia nummis:
sordidus atque animi quod parvi nolit haberi,
respondet. laudatur ab his, culpatur ab illis.

