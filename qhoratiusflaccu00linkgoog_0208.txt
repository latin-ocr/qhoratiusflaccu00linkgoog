148 SATIRARVM

est opifex solus, sic rex.’ vellunt tibi barbam
lascivi pueri3 quos tu nisi fuste coerces,

135 argueris turba circum te stante, miserque
rumperis et latras, magnorum maxime regum.
ne longum faciam: dum tu quadrante lavatum
rex ibis neque te quisquam stipator ineptum
praeter Crispinum sectabitur, et mibi dulces

140 ignoscent, siquid peccavero stultus, amici,
inque vicem illorum patiar delicta libenter,
privatusque magis vivam te rege beatus.

 

IV

Eupolis atque Cratinus Aristophanesque poetae
atque alii quorum comoedia prisca viorum est,
siquis erat dignus describi, quod malus ac fur,
quod moechus foret aut sicarius aut alioqui
5 famosus, multa cum libertate notabant.

hinc omnis pendet Lucilius, hosce secutus,
mutatis tantum pedibus numerisque; facetus,
emunctae naris, durus conponere versus.
nam fuit hoc vitiosus: in hora saepe ducentos,

10 ut magnum, versus dictabat stans pede in uno;
eum flueret lutulentus, erat quod tollere velles;
garrulus atque piger scibendi ferre laborem,
scribendi recte3 nam ut multum, nil moror. ecce
Crispinus minimo me provocat: ‘accipe, si vis,

15 accipiam tabulas3 detur nobis locus, hora,
custodes3 videamus uter plus scribere possit.’
di bene fecerunt inopis me quodque pusilli
finxerunt animi, raro et perpauca loquentis:
at tu conclusas hircinis follibus auras,

20 usque laborantis dum ferrum molliat ignis,
ut mavis, imitare. beatus Fannius ultro
delatis capsis et imagine, cum mea nemo
scripta legat volgo recitare timentis ob hanc rem

