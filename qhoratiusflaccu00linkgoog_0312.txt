’Μ EPISTVLARVM

ne dicam stulte, mirati, si modo ego et vos
scimus inurbanum lepido seponere dicte,
legitimumque sonum digitis callemus et aure.
2⁷5 ignotum tragicae genus invenisse Camenae
dicitur et plaustris vexisse poemata. Thespis,
quae canerent agerentque peruncti faecibus ora.
post hunc personae pallaeque repertor honestae
Aeschylus et modieis instravit pulpita tignis
280 et docuit magnumque loqui nitique cothurno.
successit vetus his comoedia, non sine mult-a
laude: sed in vitium libertas excidit et vim
dignam lege regi: lex est accepta, chorusque
turpiter obticuit sublato iure nocendi.
285 nil intemptatum nostri liquere poetae,
nee minimum meruere decus vestigia Graeca
ausi deserere et celebrare domestica facta,
vel qui praetextas vel qui docuere togatas.
nec virtute foret clarisve potentius armis
290 quam lingua Latium, si non offenderet unum
quemque·poetarum limae labor et mora. vos, ο
Pompilius sanguis, carmen reprendite quod non
multa dies et multa litura coercuit atque
⁸ praesectum deciens non castigavit ad unguem.
295 ingenium misera quia fortunatius arte
eredit et excludit sanos Helicone poetas
Democritus, bona pars non unguis ponere curat,
non barbam, secreta petit loca, balnea vitat. ·
nanciscetur enim pretium nomenque poetae,
800 si tribus Anticyris caput insanabile nunquam
tonsori Licino conmiserit. ο ego laevus,
qui purgor bilem sub verni temporis horam.
non alius faceret meliora poemata: ver'um
nil tanti est. ergo fungar vice cotis, acutum
800 reddere quae ferrum valet, exsors ipsa secandi;
munus et officium, nil scribens ipse, docebo,
unde parentur opes, quid alat formetque poetam,
quid deceat quid non, quo virtus quo ferat error.

