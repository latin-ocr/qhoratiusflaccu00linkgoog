220 EPISTVLARVM

aut, si non odit, regit ac veluti pia mater
plus quam se sapere et virtutibus esse priorem
volt et ait prope vera: ‘meae —- contendere noli —-
stultitiam patiuntur opes: tibi parvola res est.
30 arta decet sanum comitem toga: desine meeum
certare! Eutrapelus cuicunque nocere volebat,
vestimenta dabat pretiosa: ‘beatus enim iam
cum pulchris tunicis sumet nova consilia et spes,
dormiet in lucem, scorto postponet honestum
35 officium, nummos alienos pascet, ad imum
Thraex erit aut olitoris aget mercede caballu ιιι]
“ arcanum neque tu scrutaberis illius unquam,
conmissumque teges et vino tortus et ira.
nec tua laudabis studia aut aliena reprendes,
40 nec, cum venari volet ille, poemata panges.
gratia sic fratrum geminorum, Amphionis atque
Zethi, dissiluit, donec suspecta severo
conticuit lyra. fraternis cessisse putatur
moribus Amphion: tu cede potentis amici
45 lenibus imperiis, quotiensque educet in agros
Aeoliis onerata plagis iumenta canesque,
surge et inhumanae senium depone Camenae, .
cenes ut pariter pulmenta laboribus emprzu
Romanis sollemne viris opta, utile famae
50 vitaeque et membris, praesertim cum valeas et
vel cursu superare canem vel viribus aprum
possis. adde, virilia quod speciosius arma
non est qui tractet: scis quo clamore coronae
proelia sustineas campestria; deniqne saevam
55 militiam puer et Cantabrica bella tulisti
sub duce qui templis Parthorum signa refigit
nunc, et siquid abest Italis adiudicat armis.
ac ne te retrahas et inexcusabilis absis,
quamvis nil extra numerum fecisse modumque
60 curas, interdum nugaris rure paterno:
partitur lintris exercitus, Actia pugna
te duce per pueros hostili more refertur,

